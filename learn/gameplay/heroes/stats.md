# Stats

Gli Eroi sono disponibili in molte varietà e bisogna capirne di più prima di sceglierne uno. Cominciamo con le Statistiche di un Eroe. Le capacità di tutti gli Eroi sono regolate dalla stessa serie di Statistiche. Le Statistiche iniziali di ogni Eroe saranno determinate dalla sua Classe, dai suoi geni bonus delle Statistiche, dalla sua Rarità e dai bonus applicati durante il processo di Evocazione (concessi spendendo Gaia's Tears extra e/o alcune Enhancement stones).

## Hit Points (HP) - Punti Vita

I **Punti Vita** sono la misura di quanta Salute ha un Eroe. Se si feriscono, dovranno riposare o usare pozioni per recuperare HP. Se questo va a 0, l'eroe può esaurirsi, o peggio...

## Mana Points (MP) - Punti Mana

I **Punti Mana** sono usati per lanciare incantesimi ed usare abilità. Quando questo raggiunge lo zero, l'eroe non può più usare incantesimi o abilità finché non usa una pozione.

## Stamina

La **Stamina** viene utilizzata per eseguire le missioni. Se l'Eroe non ha Stamina, deve riposare naturalmente (1 Stamina recuperata ogni 20 minuti) o andare alla locanda e pagare JEWEL per aumentare drasticamente il suo tasso di recupero della Stamina.

## Strength (STR) - Forza

La **Forza** aggiunge un moltiplicatore a varie azioni, in particolare attacchi fisici e abilità.

## Dexterity (DEX) - Destrezza&#x20;

La **Destrezza** gioca un ruolo minore nella difesa e modifica il danno d'attacco di alcune armi.

## Agility (AGI) - Agilità

L'**Agilità** determina il tempo che intercorre tra le azioni di un Eroe in combattimento. Svolge anche un ruolo nell'evasione.

## Vitality (VIT) - Vitalità

La **Vitalità** è la Statistica principale che influisce sulla crescita di HP ed aggiunge vantaggi nel recupero da determinati debuff.

## Endurance (END) - Resistenza

La **Resistenza** si aggiunge alla difesa ed aumenta la resistenza ai debuff.

## Intelligence (INT) - Intelligenza

L'**Intelligenza** aggiunge un moltiplicatore a varie azioni, in particolare abilità e magia, e modifica l'evasione magica. Questa Statistica gioca anche un ruolo sulla quantità di MP guadagnati quando si sale di livello.

## Wisdom (WIS) - Saggezza&#x20;

La **Saggezza** aggiunge un moltiplicatore agli attacchi e alle abilità magiche ed aumenta la difesa magica. Questa Statistica gioca un ruolo anche sulla quantità di MP guadagnati quando si sale di livello (in misura minore rispetto a INT).

## Luck (LCK) - Fortuna

Maggiore è la **Fortuna** di un Eroe, più è probabile che metta a segno un colpo critico. La Fortuna aumenta anche leggermente le possibilità di ottenere oggetti rari e gioca un piccolo ruolo nell'evasione.

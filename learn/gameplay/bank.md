# Bank

![](<../../.gitbook/assets/Schermata 2022-01-27 alle 13.09.59.png>)

La **Bank** è un luogo in cui **depositare i propri JEWEL** per guadagnare i premi derivanti dalla **condivisione delle trading fees di JEWEL**. Quando depositi i tuoi JEWEL in Bank, ricevi **xJEWEL** in cambio, ad un rapporto che puoi controllare nel menù del Teller. Il rapporto tra xJEWEL e JEWEL cresce nel tempo. Quando **prelevi**, ricevi JEWEL in base al rapporto corrente. Poiché questo rapporto non diminuisce mai, non potrai mai ricevere meno JEWEL rispetto a quanto hai depositato. Puoi depositare e prelevare in qualsiasi momento, senza commissioni.

Il fondo xJEWEL riceve una quota delle commissioni dal DEX, dai prelievi di liquidità e dalle transazioni in-game. Le commissioni raccolte dal DEX e dai prelievi di liquidità non sono puramente in JEWEL. Quando un giocatore utilizza la funzione di **Claim**, la Bank utilizzerà questi token non-JEWEL per acquistare sul mercato JEWEL al prezzo corrente, aumentando il valore totale del fondo ed, in definitiva, aumentando il rapporto tra xJEWEL e JEWEL. Nel menù del Teller, puoi controllare il tuo saldo xJEWEL. Puoi anche controllare il rapporto xJEWEL : JEWEL, ed una conversione nel numero totale di JEWEL rappresentato dal tuo saldo xJEWEL, che aumenta all'aumentare del rapporto xJEWEL : JEWEL.

Ogni volta che qualcuno preleva xJEWEL dalla Bank, i premi JEWEL vengono calcolati e distribuiti automaticamente in base al rapporto xJEWEL : JEWEL. Tutti i premi ricevuti dalla Bank vengono sbloccati immediatamente e possono essere ritirati in qualsiasi momento. **Poiché i premi della Bank sono determinati dal volume delle transazioni, la Bank non ha un rendimento fisso.**
